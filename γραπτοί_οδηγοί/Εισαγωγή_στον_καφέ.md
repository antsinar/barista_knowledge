## Εισαγωγή

Αυτή είναι μια προσπάθειά μου να συγκεντρώσω δωρεάν πηγές οι οποίες θα αντικαταστήσουν επί της ουσίας τα πληρωτέα ιντερνετικά courses . 

Πρόκειται για μιά μεταφορά των ποντκαστ που είχα κάνει με όνομα coffeα ουσία.

Πηγές που ήδη ξέρει πολύς κόσμος είναι [το playlist του Lance Hedrick](https://www.youtube.com/playlist?list=PL0BqZlXENXW9f9ZHYEV7K2n57HntBC7Ed) και ο [James Hoffmann](https://www.youtube.com/channel/UCMb0O2CdPBNi-QqPk5T3gsQ), ωστόσο υπάρχουν πολλές άλλες και θα ήθελα να τις ανακαλύψουμε μαζί.

Σκοπός είναι οι ενδιαφερόμενοι να μην ξοδέψουν χρήματα σε internet courses και παράλληλα να έχουν πρόσβαση σε δωρεάν αξιόπιστη πληροφορία.

Σκοπός δεν είναι να αντικατασταθούν τα δια ζώσης σεμινάρια μιας και η πρακτική άσκηση είναι αναγκαία στο επάγγελμα του barista.

## Εισαγωγή στον καφέ

**Πηγές**
- [ ] [Άρθρα του Γιάννη Μπέλλη στο larissapress, ενότητα καφές](https://www.larissapress.gr/category/politismos/kafes)

- [ ] [Perfect Daily Grind]()

- [ ] [Barista Institute - coffee drinks](https://www.baristainstitute.com/blog/emmi-kinnunen/january-2022/affogato-ristretto-list-most-common-coffee-drinks)

- [ ] [Youtube - Edu Coffee : coffee varieties](https://www.youtube.com/watch?v=uRNci2lywmg)

#### Ιστορική αναδρομή
Ας ξεκινήσουμε με μια πολύ σύντομη ιστορία του καφέ και της εξάπλωσής του.
Ο θρύλος λέει πως το 300μΧ ένας Αιθίοπας γιδοβοσκός, ο Kaldi παρατήρησε την περίεργη και γεμάτη ενέργεια συμπεριφορά του κοπαδιού του όταν αυτό έφαγε ένα άγνωστο φρούτο. Αυτό ήταν ο άγριος καφές. Ανέφερε την εμπειρία του σε μοναχούς ενός τοπικού μοναστηριού και από τότε εκείνοι έτρωγαν τον καρπό αυτό για να παραμέμουν ξύπνοι το βράδυ κατά τις νυχτερινές προσευχές τους. Κάποια στιγμή φένεται πως ο καρπός πέρασε απέναντι από τη κόκκινη θάλασσα στην Υεμένη και ξεκίνησε να καλλιεργείται συστηματικά από Ισλαμιστές προσκυνητές.
Γρήγορα ο καφές εξαπλώθηκε στην Εγγύς Ανατολή και την Αίγυπτο, μέχρι να γίνει καθημερινή συνήθεια. Πρώτοι οι Άραβες καβουρδίζουν τον κόκκο και τον κάνουν ρόφημα.
Τον 17ο αιώνα ο καφές έφτασε στην Ευρώπη μέσω της Οθωμανικής Αυτοκρατορίας και κατευθείαν έγινε αγαπητός από τον κόσμο, με καφενεία να ανοίγουν σε όλη την ήπειρο.
Ολλανδοί, Γάλλοι, Βρετανοί και Ισπανοί μεταφέρουν το φυτό στις αποικίες τους και έτσι ξεπηδούν καλλιέργειες καφέ σε όλο τον κόσμο.
#### Καφέα
Για το φυτό του καφέ δεν θα μιλήσω, υπάρχει ένα πολύ λεπτομερές βίντεο στο κανάλι edu coffee με τίτλο ultimate guide to coffee varieties.
[Youtube - Edu Coffee : coffee varieties](https://www.youtube.com/watch?v=uRNci2lywmg)
#### Arabica vs Robusta
Πρόκειται για διαφορετικά είδη φυτών. Οι κύριες διαφορές τους είναι οι εξής.
**καταγωγή**: Η αράμπικα προέρχεται από την κεντρική και νότια αμερική, την ΑΝατολική Αφρική και την Ινδία, ενώ η Ρομπούστα προέρχεται από την νοτιοανατολική Ασία, τη δυτική Αφρική και την ινδονησία
**γευστικά χαρακτηριστικά**: Η αράμπικα είναι πολύ πιο αρωματική από τη ρομπούστα. Μπορεί να έχει αρώματα από ξηρούς καρπούς, σοκολάτα, εσπεριδοειδή, μπαχαρικά, τροπικά φρούτα και πολλά άλλα. Η ρομπούστα από την άλλη περιορίζεται σε πιο γηινα αρώματα και γεύσεις, όπως ξυλώδη και αρώματα ξηρών καρπών
**Σώμα**: Η ρομπούστα έχει πολύ πιο έντονο σώμα από την αράμπικα που είναι σχετικά ευκολόπιοτη.
**καφεΐνη**:Η ρομπούστα περιέχει διπλάσιο ποσό καφείνης στον κόκκο από την αράμπικα
**Τιμή**: Η ρομπούστα είναι αισθητά φθηνότερη από την αράμπικα και αυτός είναι ο λόγος που χρησιμοποιείται πολύ στους στιγμιαίους καφέδες.
#### Μέθοδοι συγκομιδής
Διαλογή με το χέρι ή stripping ή με μηχάνημα.
Η παραδοσιακή μέθοδος της διαλογής με το χέρι Είναι ο ιδανικότερος, ακριβότερος αλλά και καλύτερος τρόπος συγκομιδής. Επιλέγοντας ξεχωριστά από κάθε δέντρο με το χέρι μόνο τους ώριμους καρπούς περνώντας και δύο ή και τρεις φορές από το ίδιο δέντρο αν χρειαστεί. Δεν βλάπτει το φυτό, γεγονός που αυξάνει την ποιότητα άρα και την τιμή του καφέ.
Stripping.Παρόμοιος τρόπος με το hand picking με τη διαφορά ότι οι εργάτες θα περάσουν από το φυτό όσες φορές χρειαστεί για να μαζέψουν όλους τους καρπούς, από τους άγουρους μέχρι και τους αποξηραμένους. Αργότερα γίνεται διαχωρισμός
Τέλος υπάρχει και ο μηχανικός τρόπος που εφαρμόζεται μόνο σε επίπεδες φυτείες, καθώς τα τρακτέρ που είναι εξοπλισμένα με δονούμενους πόλους ή βούρτσες, χτυπούν ή κόβουν τα κλαδιά με τους καρπούς. Μετά τη συγκομιδή γίνεται ο διαχωρισμός των καρπών. Αυτός ο τρόπος βλάπτει το φυτό αλλά και τα κεράσια του καφέ.
#### Μέθοδοι επεξεργασίας κερασιού
Αυτό το κομμάτι το πήρα από το σαιτ του Νίκου Φιλίππη, barista και εκπαιδευτή.
[](https://www.nikosfilippis.gr/2018/01/10/%CE%BC%CE%AD%CE%B8%CE%BF%CE%B4%CE%BF%CE%B9-%CE%B5%CF%80%CE%B5%CE%BE%CE%B5%CF%81%CE%B3%CE%B1%CF%83%CE%AF%CE%B1%CF%82-%CE%BA%CE%B1%CF%86%CE%AD/)
Η πρώτη μέθοδος, ονομάζεται Φυσική ή Ξηρή (Natural ή Dry). Με αυτή την μέθοδο, δεν αφαιρείται η σάρκα πριν το στέγνωμα των καρπών.
ΔΙΑΔΙΚΑΣΙΑ

    Μαζεύουμε τον ώριμο καρπό.
    Απλώνουμε τα κεράσια να ξεραθούν κάτω από το φως & τη ζέστη του ήλιου για τρείς εβδομάδες έως ένα μήνα. Ανακατεύονται συχνά με μία τσουγκράνα, για να αποφευχθεί η ζύμωση.
    Το βράδυ τους συγκεντρώνουμε, ώστε να τους απλώσουμε ξανά την ημέρα.
    Μέσω της μεθόδου αυτής, ο κόκκος για όλο αυτό το χρονικό διάστημα, απορροφά σάκχαρα & άλλες ουσίες από τον καρπό αλλά έχουμε και απώλεια αρωμάτων.
    Όταν ο καρπός “ξεραθεί”, τον σπάμε και βγάζουμε τους κόκκους.

Τα αποξηραμένα κεράσια στην συνέχεια αποφλοιώνονται: αφαιρούνται οι εξωτερικές στρώσεις που περιβάλουν τους κόκκους του καφέ. Μετά οι κόκκοι διαχωρίζονται σύμφωνα με το μέγεθος, το σχήμα και την πυκνότητα που έχουν. Όσοι κόκκοι κρίνεται ότι εμφανίζουν κάποιο ελάττωμα, απομακρύνονται είτε χειρονακτικά, είτε μηχανικά.  Εκτός από τις σίτες (κόσκινα) και τα φίλτρα, το ανθρώπινο χέρι παραμένει ακόμη, η πιο ακριβής μέθοδος διαχωρισμού. Οι “Natural” καφέδες, έχουν συνήθως, χαμηλότερη οξύτητα, πιο γλυκιά γεύση, πιο δυνατό (γεμάτο) σώμα, πιο έντονο τελείωμα, με ενδεχομένως πολύπλοκες γεύσεις φρούτων και (συνήθως) είναι λιγότερο αρωματικοί.

Η επόμενη μέθοδος, ονομάζεται Wet Process ή Fully Washed (Πλυμένη).
ΔΙΑΔΙΚΑΣΙΑ

    Μαζεύουμε τον ώριμο καρπό.
    Σπάμε τον καρπό.
    Βγάζουμε τους κόκκους.
    Οι κόκκοι βυθίζονται σε νερό για 16 – 34 ώρες, μέχρι να φουσκώσουν και να μαλακώσουν.
    Μία μηχανή, διαχωρίζει τον κόκκο από την σάρκα (pulpa) του καρπού με τριβή.
    Βάζουμε τους κόκκους σε δεξαμενές με νερό έως 36 ώρες, ώστε να ολοκληρωθεί η ζύμωση. Κατά την διάρκεια της ζύμωσης διασπώνται οι όποιες “γλοιώδεις” ουσίες απομένουν πάνω στον κόκκο, μετά την αφαίρεση της σάρκας.
    Οι κόκκοι του καφέ, περνάνε μέσα από δυνατό ρεύμα νερού, ώστε να καθαριστούν εντελώς, από οποιαδήποτε εναπομείναντα στοιχεία σάρκας ή ακαθαρσίες. Οι πιο ώριμοι κόκκοι είναι βαρύτεροι και βυθίζονται στον πάτο των δεξαμενών, απ’ όπου μπορούν να συλλεχθούν απ’ τους διαλογείς.
    Σε αυτό το στάδιο, ο καφές είναι γνωστός ως “καφές parchment” (οι κόκκοι του καφέ, περιβάλλονται από μία μεμβράνη γνωστή ως “περγαμηνή” (parchment).
    Οι κόκκοι αφήνονται να στεγνώσουν στον ήλιο έως και 3 εβδομάδες, πάνω σε τεράστιες σχάρες με ράγες, που μπορούν να κλείσουν πολύ γρήγορα σε περίπτωση βροχής ή απλώνονται σε μεγάλα “τραπέζια” των οποίων η επίπεδη επιφάνεια, αποτελείται από λεπτό συρμάτινο δίχτυ. Δεν πρέπει να ξεχνάμε ότι είναι εξαιρετικά σημαντικό, να μειωθεί η υγρασία στο 11%-12%.

Με την “υγρή μέθοδο” – και λόγω της συγκεκριμένης ζύμωσης – εντείνονται οι αρωματικές γεύσεις του καφέ (ενδεχομένως γεύσεις εσπεριδοειδών και λουλουδιών), μειώνεται η πικράδα του,  το σώμα είναι ελαφρύτερο – η αίσθηση που έχουμε είναι πιο καθαρός καφές -αλλά αναδεικνύεται η οξύτητα (υψηλότερη). Οι καφέδες που προκύπτουν μετά από επεξεργασία με την “υγρή μέθοδο”, ονομάζονται “πλυμένοι”. Τις περισσότερες φορές, αποτελούνται από διαλεγμένους με το χέρι Arabica και οι “πλυμένοι” Arabica είναι γνωστοί επίσης ως “Milds” (ήπιοι / γλυκείς καφέδες).

Μια σχετικά πρόσφατη διαδικασία επεξεργασίας των κόκκων είναι η ”Pulped Natural and Honey Process”.

Αυτή η μέθοδος χρησιμοποιείται τα τελευταία 10 έτη περίπου και χαρακτηριστικό της είναι ότι δεν αφαιρείται όλο το παρέγχυμα κατά την αποξήρανση των καρπών με αποτέλεσμα να εμπλουτίζεται με επιπλέον γεύσεις ο κόκκος του καφέ.
    Yellow Honey: Είναι η ταχύτερη μέθοδος καθώς διαρκεί 7-8 ημέρες. Ο καρπός δεν αποφλοιώνεται εντελώς και με την επίδραση του ήλιου παίρνει ένα απαλό κίτρινο χρώμα σαν του μελιού.
    Red Honey: Στη διαδικασία αυτή ο κόκκος αποξηραίνεται μαζί με το φλοιό του κι αυτό δίνει ένα κοκκινωπό αποτέλεσμα. Η χρονική διάρκεια της μεθόδου είναι περίπου 11-12 ημέρες, ταχύτερο από την black διότι αφαιρείται μεγαλύτερο μέρος του φλοιού.
    Black Honey: Είναι η πιο χρονοβόρα από όλες τις αποξηράνσεις, διαρκεί μέχρι και 25 μέρες περίπου, ωστόσο προσδίδει έντονη γεύση στον καφέ και πλούσιο σώμα. 
#### Decafeinne
Η διαδικασία αποβολής της καφείνης γίνεται με τρεις τρόπους

με οργανικά διαλυτά
χρησιμοποιούν ένα από τα δύο χημικά (Αιθανικός αιθυλεστέρας και διχλωρομεθάνιο)
Αρχικά ο καφές μπαίνει σε καυτό μπάνιο
το χημικό μπάνιο δεσμεύει την καφεινη γρήγορα
η καφεινη και το χημικό ανεβαίνουν στην επιφάνεια 
ξαναμπαίνει σε καυτό μπάνιο για να ξανααποροφίσουν τις αρχικές γεύσεις
Η μέθοδοσ αυτή κάνει εκπτώσεις στη γεύση, επιρρεάζεται από τα χημικά

με CO2
Κάτω από μεγάλες πιέσεις το CO2 συμπεριφέρεται σαν αέριο και σαν ρευστό
Χωρίς να μπούμε σε παραπάνω λεπτομέριες, ο καφές μπαίνει σε αυτής της μορφής
το CO2, το οποίο δεσμλευει την καφείνη και τίποτα άλλο
Είναι ακριβή μέθοδοσ και χρησιμοποιείται κυρίως σε φθηνούς καφέδες μαζικής παραγωγής
όχι specialty, δεν αλλιώνει πολύ τη γεύση

με νερό
Η μόνη οργανική μέθοδος και αυτή που είναι 100% υγιής
Μπάνιο σε ζεστό υπό πίεση νερό για να αφαιρέσει όλα τα χαρακτηριστικά του
περνάει από φίλτρο ενεργού άνθρακα που δεσμέυει την καφείνη
Ο καφές πετιέται στα σκουπίδια και μπαίνει καινούρια φουρνιά
Η καφείνη εξάγεται κανονικά, όμως ο καφές διατηρεί τα χαρακτηριστικά του λόγω του αρχικού 
μπάνιου που ήταν πλούσιο σε αυτά

#### Εχθροι καφέ 
Χρόνος: Οι roasters λένε πως ο καφές διατηρείτε 35 με 45 ημέρες από την στιγμή που θα ψηθεί με το απόγειο του να είναι την δεύτερη με τρίτη εβδομάδα, αφού τις πρώτες ημέρες ουσιαστικά θα πρέπει να κάνει το απαραίτητο degas (αποβολή του διοξειδίου του άνθρακα).Στους εμπορικούς καφέδες τα πράγματα είναι λίγο διαφορετικά. Έχουν ένα αρκετά μεγάλο χρονικό όριο ζωής, αλλά από την στιγμή που θα ανοιχτεί θα πρέπει μέσα σε 20 ημέρες περίπου να έχει καταναλωθεί.Τι συμβαίνει όμως όταν ο καφές αρχίζει και μπαγιατεύει; Αρχικά ας ορίσουμε την έννοια μπαγιάτεμα, όπου αναφερόμαστε σε μια φυσική εξέλιξη, που συμβάλλει αρνητικά στην γεύση και στο άρωμα του καφέ και που ουσιαστικά σκοτώνει τον καφέ μας. Η πρώτη αλλαγή που συμβαίνει όπως προαναφέραμε είναι πως χάνονται τα γευστικά και αρωματικά στοιχεία του καφέ με αποτέλεσμα να έχει μια αλλοιωμένη και ασθενή γεύση
Υγρασία/Οξυγόνο: Όταν ο καφές οξειδωθεί δημιουργούνται αρωματικά και γευστικά στοιχεία που δεν είναι καθόλου ευχάριστα και ο καφές μας αποκτά μια επίπεδη, ξυλώδη  γεύση με ελλιπή έως και κακά αρωματικά στοιχεία με αποτέλεσμα να χάνεται ο γενετικός του χαρακτήρας.
Ιδανικά θα πρέπει να τον φυλάσσουμε σε θερμοκρασία 15- 25 βαθμών κελσίου.
Το φώς είναι επίσης ένας παράγοντας που επηρεάζει την φρεσκάδα του καφέ, έτσι προτιμήστε για την αποθήκευση του ένα μέρος σκοτεινό.

#### Τι είναι Barista
"a person who is specially trained in the making and serving of coffee drinks, as in a coffee bar". 
Πάνω από όλα όμως ένας barista, γνωρίζει τα πάντα για τον καφέ: από την παραγωγή και την καλλιέργεια του καφέ, μέχρι την άλεση και τις μεθόδους παρασκευής και σερβιρίσματος. Ο barista ξέρει ποιες χώρες και ποιες φάρμες παράγουν καλό καφέ, γνωρίζει όλες τις γευστικές διαφορές και τις ιδιαιτερότητες που έχει κάθε χαρμάνι και το γευστικό προφίλ κάθε κόκκου καφέ, έχει εντρυφήσει στην τέχνη της άλεσης και του brewing του καφέ και ενημερώνεται για το νέο εξοπλισμό που εμφανίζεται στην αγορά της εστίασης και μελετά τα πλεονεκτήματα και τις νέες πρωτοποριακές μεθόδους παρασκευής καφέ, ενώ ταυτόχρονα μπορεί να κατανοήσει πως διάφοροι παράμετροι (όπως η θερμοκρασία ή και η ποιότητα του νερού) μπορούν να αλλοιώσουν ή να απογειώσουν το γευστικό αποτέλεσμα ενός καφέ.
