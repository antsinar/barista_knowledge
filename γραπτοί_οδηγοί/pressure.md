
#### Flow rate & pressure


#### Preinfusion
**Αντιγραφή άρθρου Γιάννη Μπέλλη στο LarissaPress**
Ουσιαστικά μιλάμε για μια διαδικασία όπου το νερό έρχεται σε επαφή με τον αλεσμένο καφέ χωρίς να έχουμε κατευθείαν εκχύλιση. Υπάρχουν κάποια σημεία που πρέπει να δούμε προσεκτικά. Πρώτα από όλα θα πρέπει να δούμε πως η πίεση του νερού εκείνη την χρονική στιγμή δεν είναι στα 9 bar, αλλά πολύ λιγότερο.
Ουσιαστικά με την προεκχύλιση ο κύριος σκοπός μας είναι να προετοιμάσουμε τον καφέ να υποδεχτεί την εκχύλιση ώστε να πάρουμε το μέγιστο από αυτόν. Έχοντας καλή εκχύλιση σε συνδυασμό με την κατάλληλη προεκχύλιση παίρνουμε από τον καφέ μας περισσότερα στοιχεία αρωματικά και γευστικά σε σχέση με έναν καφέ όπου δεν θα έχουμε προεκχύλιση.
Επίσης έχοντας προεκχύλιση αλλάζουμε τον χρόνο της τελικής εκχύλισης αλλά και αποφεύγουμε τις περιπτώσεις channeling.


#### Channeling
Τι είναι; Είναι το νερό που βρίσκει τη διαδρομή της μικρότερης αντίστασης. Αυτή η διαδρομή θα έχει πολύ μεγαλύτερη ροή νερού από το υπόλοιπο μπισκότο με αποτέλεσμα το νερό να παραεξάγει τη συγκεκριμένη περιοχή και να υποεξάγει τις υπόλοιπες, φέρνοντας έτσι μη επιθυμητές γεύσεις στο τελικό ρόφημα.
Για να εντοπίσουμε το channeling πρέπει να χρησιμοποιούμε bottomless portafilter, χωρίς δηλαδή τις εκροές. Σημάδια ότι έχουμε channeling είναι τα κενά στο καλάθι, όπου είναι σαν να μην έχουμε εξαγωγή καφέ, η καθαρή προτίμηση εξαγωγής από ένα και μόνο σημείο, και το πιο δραματικό από όλα, να πετάγεται η ροή του καφέ έξω από το ποτήρι.
