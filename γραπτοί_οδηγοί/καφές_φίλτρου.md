## Εισαγωγή

Στόχος μου είναι να το ακούσουν άνθρωποι που κοιτούσαν να πάρουν μια οικονομική μηχανή εσπρέσο και εν τέλει πήραν τη σωστή για μένα απόφαση να κοιτάξουν και προς τον καφέ φίλτρου ως εναλλακτική.Μπορείτε επίσης να μοιραστείτε αυτό τον οδηγό με όσο κόσμο πιστεύετε πως θα τον χρειαστεί.

Ψάχνοντας βρήκα αυτό το βίντεο - workshop στο youtube που εξηγεί πολλά από τα concepts για τα οποία θα μιλήσω. Αν προτιμάτε τη μορφή αυτή ρίξτε μια ματιά.

[Youtube : Brewing coffee οι τεχνικές του καφέ φίλτρου στα καλύτερά του](https://www.youtube.com/watch?v=09RgivFWZPs)

Ας βάλουμε λοιπόν μια σειρά στο ιντερνετικό χάος πληροφοριών.

#### Με τι θέλω να ξεκινήσω.
Θα το γράψω με κεφαλαία γιατί το θεωρώ πολύ σημαντικό. Οι συνταγές για τον καφέ φίλτρου είναι άπειρες. Επαναλάβετε μετά από μένα.
**ΟΙ ΣΥΝΤΑΓΕΣ ΕΙΝΑΙ ΟΔΗΓΟΙ - GUIDELINES ΚΑΙ ΟΧΙ ΑΠΑΡΑΒΑΤΟΙ ΚΑΝΟΝΕΣ. ΠΑΝΤΑ ΡΥΘΜΙΖΟΥΜΕ ΤΙΣ ΠΑΡΑΜΕΤΡΟΥΣ ΤΗΣ ΕΚΧΥΛΙΣΗΣ ΜΕ ΒΑΣΗ ΤΗ ΓΕΥΣΗ ΜΑΣ.**

Δηλαδή πειραματιζόμαστε. Οι παράμετροι της εκχύλησης καθορίζονται από τη συνταγή που ακολουθούμε. Το πόσο νερό θα βάλουμε στα πόσα γραμμάρια καφέ (συνήθως έχουμε αναλογία 1:16), η θερμοκρασία του νερού, το πόσο γρήγορα ρίχνουμε το νερό, το ίδιο το νερό και τα άλατα που περιέχει και τα λοιπά. 

#### Πως φτιάχνω καφέ φίλτρου;
Σίγουρα όλοι μας έχουμε δει μια οικονομική καφετιέρα φίλτρου. Τα τελευταία χρόνια η τάση είναι προς το single cup, δηλαδή απομακρυνόμαστε από τη λογική των πολλών καφέδων που ζεσταίνουμε και ξαναζεσταίνουμε. Φτιάχνουμε από ένα μέχρι έξι, ανάλογα το σκεύος φρέσκα ποτήρια καφέ.
Τα σκεύη που χρησιμοποιούμε τα τελευταία χρόνια είναι το aeropress, τα drippers(V60, kalita wave, origami κτλ), το clever dripper και λιγότερο το chemex, το french press και το delter press.
Μπορείτε να ψάξετε το καθένα για αναλυτικές οδηγίες χρήσης, συνταγές και tricks για να πάρετε τον καλύτερο δυνατό καφέ.

##### Ενδεικτικά:

Το [aeropress](https://aeroprecipe.com/) είναι επί της ουσίας μια μεγάλη σύριγγα. Είναι η μοναδική μέθοδος πλην του εσπρέσο που προσθέτει την πίεση στις μεταβλητές της εκχύλισης. Είναι το πιο customizable gadget με το οποίο κάποιος μπορεί να φτιάξει καφέ. Δίνει ποτήρια καφέ με έντονο σώμα.

Το [V60](https://www.youtube.com/watch?v=P0mI6Ue8BKc) αναδεικνύει καλύτερα τα αρώματα και τα πιο ντελικάτα χαρακτηριστικά του καφέ.

Το [clever dripper](https://www.youtube.com/watch?v=RpOdennxP24) συνδυάζει τη γαλλική πρέσα με το χάρτινο φιλτράρισμα.

Το chemex είναι ένα dripper σαν το V60, όμως χρησιμοποιεί πιο χοντρά φίλτρα με αποτέλεσμα το ρόφημα να είναι πιο "καθαρό", δηλαδή κατακτατούνται περισσότερα έλαια του καφέ και η επιρρεάζεται η γεύση. 

#### Τι να επιλέξω;
Θα πρότεινα είτε το V60 είτε το aeropress. Με όποιο και να ξεκινήσετε θα πίνετε καφεδάρες. Είναι οικονομικά οπότε δεν κάνετε και καμία τεράστια δέσμευση, σε αντίθεση με μια μηχανή εσπρέσο.

#### Διαφορετικά στυλ εκχύλισης.

Immersion & percolation, το καθένα με τα δικά του προτερήματα.

Στην immersion μέθοδο, που υπάρχει στο aeropress, clever dripper & french press, συγχωρούνται πιο εύκολα τα λάθη στην άλεση, ένα μεγάλο συν για κάποιον που ξεκινάει. Όλος ο καφές βρίσκεται αρκετή ώρα μέσα στο νερό, που μηδενίζει την ελαχιστοποιεί την πιθανότητα να έχουμε ένα πολύ κακό αποτέλεσμα λόγω κακής επιλογής άλεσης.

Στην percolation μέθοδο, που υπάρχει στο v60 & chemex, η εξαγωγή εξαρτάται πάρα πολύ από την επιλογή άλεσης, οπότε ο χρόνος που χρειάζεται για να εξαχθεί το τελικό ρόφημα αλλάζει. Αν πας πολύ 
Σε αυτό το σημείο προτείνω να δείτε το βίντεο του lance hedrick με τίτλο how to pourover και του james hoffmann με τίτλο immersion is better than percolation για να μπείτε σε μεγαλύτερο βάθος στην όλη σκέψη της percolation και της immersion μεθόδου.

#### Εργαλεία για τον καφέ φίλτρου

##### Ζυγαριά
Κατά προτίμηση  1kg και πάνω, με ακρίβεια 0.1g. Μη σας αγχώνει, ξεκίνησα με μία των 3 ευρώ (0.5kg) και με έβγαλε μια χαρά.

##### Χρονόμετρο
Και του κινητού μια χαρά είναι.

##### Βραστήρας
Οικιακός ή αν θέλετε να δώσετε παραπάνω χρήματα, με gooseneck και ηλεκτρονική ρύθμιση θερμοκρασίας.

##### Μύλος άλεσης
Απαραίτητος απλά. Δε θα μπορέσετε ποτέ να πάρετε όλα τα αρώματα του καφέ σας χωρίς έναν. Έχω τον rhinowares, ο οποίος είναι σχεδόν ίδιος με τον porlex και σε συγκριτικό βγήκε να έχει καλύτερη ομοιογένεια στα αποτελέσματα του από τον hario. Αν θέλετε κάτι καλύτερο υπάρχει ο λίγο ακριβότερος C2 με ατσάλινα μαχαίρια αντί για κεραμικά, θα σας κάνει τη ζωή πολύ πιο εύκολη.

##### Καλός καφές και καλό νερό
Δε χρειάζεται να πω κάτι για αυτό. Σημαντικό. Πάντα αγοράζουμε καφέ **σε κόκκο, όχι αλεσμένο**.

#### Dialing in.

Έχουμε λοιπόν το ωραίο σκεύος και τα εργαλεία μας. Πως αλέθουμε και πως γευόμαστε;

Πρώτα, σταματάμε να σκεφτόμαστε τις ενδείξεις γεύσεων που λέει η συσκευασία. Αυτές είναι οι προσωπικές απόψεις ενός ανθρώπου με πολύ ανεπτυγμλενη γευστική παλέτα και δύσκολα κάποιος νέος στο χώρο θα αναγνωρίσει τις ίδιες γεύσεις.

Καταλαβαίνουμε τη διαφορά underextracted & overextracted καφέ. Εδώ μπορεί να βρούμε κάποιες δυσκολίες, όμως είναι στην πραγματικότητα πολύ απλό.

Under extraction: όταν δεν έχουμε εξάγει όλα τα διαλύτά από τον καφέ.
σημάδια υπο εξαγωγής είναι 
Η έντονη: ξυνάδα, σα να γλίψαμε λεμόνι.
Η έλειψη γλυκήτητας: Περισσότερη γλυκήτητα το καλύτερο στον εσπρέσσο.
Σύντομο τελείωμα: Προσπερνώντας το προφανές αστείο, θέλουμε η επίγευση να μένει στο στόμα μας για λεπτά μετά την κατάποση του εσπρέσσο και αυτό δεν το έχουμε με under extracted καφέδες

Over extraction: όταν έχουμε εξάγει παραπάνω από τα στερεά διαλυτά από όσο πρέπει.
σημάδια παρα εξαγωγής είναι
Η έντονη πικράδα: ο καφές είναι πικρός εξαιτίας της καφείνης, όμως αυτή την πικράδα δεν τη θέλουμε σε μεγάλο βαθμό
Αίσθηση ξηρότητας στο στόμα.
Hollow and empty(κούφιο και κενό): έλειψη χαρακτήρα και γεύσης

Σωστή εξαγωγή:
Πλούσια και γλυκιά γεύση. Υπάρχει οξύτητα μόνο και μόνο για να προσφέρει ενδιαφέρον και δροσιά στο ποτήρι.
Διάφανο αποτέλεσμα: Αν σκεφτούμε το ποτήρι του καφέ ως παράθυρο και τη γεύση ως τη θέα έξω από αυτό, θέλουμε να βλέπουμε ξεκάθαρα έξω από αυτό. Με under/ over extracted καφέδες είναι σα να βρωμίζουμε αυτό το τζάμι και να μη βλέπουμε καθαρά τι υπάρχει έξω, δηλαδή τη γεύση
Τελείωμα που να κρατάει λεπτά ή και ώρα αν είμαστε τυχαιροί.

Και τρίτων ελέγχουμε τη ρύθμιση άλεσης. Πάμε όσο πιο λεπτά γίνεται μέχρι να νιώσουμε μια ξηρασία στο στόμα μας και μετά πάμε ένα ή δύο βήματα πίσω. Μειώνοντας το μέγεθος του αλεσμένου καφέ αυξάνουμε την επιφάνεια επαφής και τελικά αυξάνουμε το χρόνο που το νερό μένει σε επαφή με τον καφέ. Αυτά για την percolation μέθοδο. Στην immersion είπαμε πως δεν έχει τόση σημασία.

Να θυμάστε πως ο καφές φίλτρου είναι πιο χοντροκομμένος από τον εσπρέσο. Δεν υπάρχει σωστή κοπή, μόνο δοκιμές.
Τέλος χρησιμοποιούμε εργαλεία όπως το coffee compass για να ένα γραπτό οδηγό όσο αφορά τον καφέ μας και προς τα που πρέπει να κινηθούμε.